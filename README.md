# Eleks_C-_Camp_Summer_2021_CPP_04
Електронна кулінарна книга (збірник кулінарних рецептів)
За джерело інформації можна взяти книгу Дмитра Клопотенка: https://school22.rv.ua/doc/zbirnik_klopotenka.pdf , проте можна використати будь-яку кулінарну книгу в т.ч. друковану.

1. Очевидно, треба мати можливість вводити, видаляти і редагувати кулінарні рецепти. Не вимагається великий набір рецептів, 2-3 десятки буде цілком досить для демонстрації.

2. Рецепти повинні фільтруватись по позиціях як наприклад в книзі вгорі, стор. 5-6 : холодні закуски, гарячі закуски, салати, перші страви, гарніри, другі страви, солодкі страви (десерти), соуси, напої. Цей список демонстраційний і не остаточний, Ви можете його переробити.

3. Ще один фільтр, який повинен мусово бути - по національним кухням. У наведеній книзі не вказана належність страви до нац. кухні, тому включайте фантазію. Наприклад, курка по італійськи - італійська кухня, чахохбілі з куркою - грузинська, бігос з гречкою - польська, бефстроганов - російська, гуляш - угорська, бургер - німецька, плов - узбецька, соус бешамель - французська, борщ - українська, і т.д. 100% достовірність не вимагається.

4. Фільтр по назві, наприклад відібрати всі рецепти де в назві є слово "суп".

5. Можливість відбирати рецепти по інгредієнтах: наприклад, всі страви які містять куряче яйце. Як більш складний варіант, всі страви, які можна приготувати з картоплі, часника олії і сала БЕЗ застосування інших складових.

6. Можливість помічати рецепт як "улюблений" і дивитись тількі серед "улюблених".

7. Комбінований фільтр, який включає всі вище згадані.

8. Власне рецепт повинен включати:

8.1. Назву, і набір "прапірців", які визначають його належність до перших блюд чи десертів, і до нац. кухні. Вважаємо що одна і та сама страва не може бути одночасно десертом і закускою, чи італійською і французською.

8.2. Список інгредієнтів і їх або кількість (курячі яйця), або вагу, або можливо інший варіант міри: стакан (муки), чайна ложка (соусу), столова ложка (цукру) і пр. - якщо вдастся таке проробити. В наведеній книзі треба брати брутто вагу інгредієнтів.

Всі рецепти де наведені різні варіанти вмісту інгредієнтів (наприклад Салат з буряком, картоплею та квашеною капустою, стор. 12) ігноруйте, або використовуйте будь-який один варіант.

8.3. Вихід готової страви у грамах, калоріях і кількості порцій.

Рецепти де наведені різні варіанти порцій, (наприклад Салат з буряком, картоплею та квашеною капустою, стор. 12) ігноруйте, або використовуйте перший варіант.

Якщо такої інформації нема, то вихід і калорії можна вказати приблизно (в т.ч. як 0). Якщо не вказана кількість порцій, то як правило такий рецепт розрахований на сім'ю з 4 чол.

8.4. Текст рецепту. Примітки і поради по презентації - тримайте окремо або разом з технологією готування, на ваш розгляд.

9. Для будь-якого рецепту треба мати можливість перерахувати його на задану кількість порцій (наприклад, заданою є кількість інгредієнтів на одну порцію, а нам потрібно 12 порцій, або з шести порцій перерахувати на дві). Відповідно, програма має показати скільки ігредієнтів потрібно, і вихід страви в грамах і калоріях на задану кількість порцій.

Кулінарні особливості такого масштабування ігноруємо (напр., час приготування, або неможливість обсмажити 10 кг картоплі на одній пательні).

З цього також випливає, що треба обережно користуватись об'ємом інгредієнтів у тексті. Не варто писати "200 г. борошна", треба писати наприклад "половина рецептурної кількості борошна". Клопотенко власне так і пише. "Незручні" рецепти можете ігнорувати.

10. Для групи додаткове завдання - написати на С++ клієнт і сервер, які можуть бігти на різних машинах і коннектитись по мережі.

11. Зовнішній вигляд - на Ваш розгляд, в рамках завдання «зручно в користуванні».
